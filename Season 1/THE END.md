# Finale di Stagione

Quest'ultima puntata è una puntata diversa, di chiusura, di ringraziamento da parte mia verso quelle persone che pur non conoscendole fiscamente hanno fatto tanto e fanno ancora tanto per supportarmi come persona e come podcasters.

[ IN THE END ]

Per me loro sono delle leggende, non come quelle che vediamo al cinema. Ma persone reali che nonostante vivano in un paese debilitante e poco stimolante come l'italia hanno deciso di elevarsi dalla normalità e contribuire attivamente con la loro passione al fine di aumentare il più possibile le chance davvero basse di un paese sull'orlo dell'autodistruzione come il nostro.

- Alex Raccuglia
  
  - Che ogni mattina si alza e deve combattere nella sua Panda col traffico milanese, col suo macbook non di ultima generazione, con i framework sempre più chiusi e stringenti di Apple, con le assurde richieste dei clienti, riuscendo sempre a produrre dei prodotti di un certo calibro, spesso con budget ridotti. Combatte ogni giorno, nonostante l'indifferenza delle persone che spesso lo vedono solo come un ingrananggio di una macchina più grande. Ricordiamoci però che la persona di cui stiamo parlando è un ingranaggio con tanta voglia di fare, un grande cuore e delle capacità ben al di sopra dell'ordinario.

- Roberto Marin
  
  - Che nonostante pratichi una professione spesso bistrattata, quella dell'architetto, grazie alla sua tenacia, continua voglia di aggiornarsi per migliorare il suo workflow e di conseguenza il prodotto finale ed il suo podcast è riuscito a far capire qualcosa di architettura anche ad un perfetto ignorante in materia come me. Io spero lasci agli altri lo stesso segno positivo ed indelebile che ha lasciato in me e che in futuro venga riconosciuto umanamente e professionalmente nello stesso modo in cui l'ho fatto io.

- Davide Gatti
  
  - Che giornalmente deve combattere con il silicio e le varie teste di cazzo che ha intorno per far funzionare "il metallo" spesso nascosto in tanti dispositvi che abbiamo utilizzato ed utilizziamo, per rendere un pochino più semplice e produttiva la vita aziendale di tante realtà. Grazie al suo Podcast ha potuto far capire meglio di che pasta sia fatto, ma sopratutto a me ha insegnato accendere il cervello, anche per le cose più semplici e tentare di risolverle i problemi sempre a modo tuo, senza avere sempre la pappa pronta fatta magari peggio da qualcun'altro. Non è sempre un male ed anzi maturi molto meglio di tanti corsi inutili redatti da esperti del settore comprati su qualche piattaforma.

- Valerio Galano
  
  - Una persona che pur avendo conosciuto da relativamente poco tempo, dopo una call privata di oltre 3 ore ed il suo podcast mi ha fatto capire che c'è ancora speranza, c'è ancora qualcuno di professionale e qualificato la fuori. Persone che magari parlano poco, ma che quando lo fanno sanno cosa dicono perché hanno studiato davvero ed in modo encomiabile l'argomento senza fare come molti nostri colleghi fanno fin troppo spesso, ovvero aprire la bocca e farcirla di termini tecnici e spesso inutili, per dimostrare di valere qualcosa agli occhi della gente comune, ma che se vai ad approfondire spesso basano le loro teorie su articoli presi a caso da qualche o su notizie di dubbia provenienza, creando molti più danni di quanti ne possano calcolare a priori, infastidendo clienti, facendo soffrrire e demotivare professionisti che si sono affidati a loro confezionando spesso un prodotto al di sotto della sufficienza solo perché il loro obiettivo è il numero e non la qualità finale del prodotto.

- Leo Vargeon
  
  - Che ogni mattina ha deciso di volerci intrattenere con la sua voce in modo da non farci iniziare la giornata con il piede sbagliato o ancora peggio con la convizione che siamo soli in questa landa dimenticata da dio che chiamamo Italia.

Ed infine 

- Simone Pizzi
  - Una persona che da sola, senza sponsor, senza grandi multinazionali o Angel investor dietro, ma con una squadra invidiabile di persone serie e competenti, tanto sacrificio ed una spesa economica non certo esigua da parte di tutti i componenti con gli anni è riuscito a costruire un Network di Podcast solido, genuino, per nulla votato al marketing ed alla capitalizzazione del proprio pubblico ma pieno di contenuti di livello, spesso passati in sordina.

Ecco questi sono i miei eroi e spero che un giorno diventino le leggende che meritano di essere. A loro è dedicato il brano di chiusura di questa puntata e nuova intro canonica di Glitch. Un monito, ripetuto ogni due settimane prima dei miei discorsi spesso senza senso in modo che ascoltando la sigla possano ricordarsi che il mondo fa già cacare parecchio di suo e senza di loro e del loro contributo per me sarebbe arrivata veramente l'ora di chiudere la partita con un bell'olocausto nucleare.

Senza questi eroi di cui vi ho parlato poco fa, nulla di tutto questo sarebbe esistito, ed io devo tutto questo a loro. Una sola parola... Grazie !

[ SIGLA NUOVA ]

Una persona una volta mi ha definito e continua a definirmi "Resiliente", io la ringrazio ma sono sempre stato l'esatto opposto, ogni piccola caduta, sconfitta, litigio con qualche amico o persona che consideravo tale, il fare la scelta giusta quando non c'èra una scelta giusta da fare, beh queste azioni mi hanno reso fragile, menefreghista, facilmente abbattibile. La mia più grande forza è stata sempre quella di trovare sul mio cammino persone che mi dessero ancora la speranza di voler andare avanti, di continuare a battere il ferro anche se freddo con la speranza che i sacrifici ed il duro lavoro prima o poi vengano sempre valorizzati da qualcuno. Solo questo mi rimane in questo mondo che è sempre più vicino al punto di non ritorno, e poi cosa saremmo dopotutto senza la speranza ?!